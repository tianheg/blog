<!DOCTYPE html>
<html lang="zh">
<head>
<!-- 2022-01-19 Wed 19:01 -->
<meta charset="utf-8">
<meta name="viewport" content="width=device-width, initial-scale=1">
<title>道德经</title>
<meta name="generator" content="Org mode">
<style type="text/css">
 <!--/*--><![CDATA[/*><!--*/
  .title  { text-align: center;
             margin-bottom: .2em; }
  .subtitle { text-align: center;
              font-size: medium;
              font-weight: bold;
              margin-top:0; }
  .todo   { font-family: monospace; color: red; }
  .done   { font-family: monospace; color: green; }
  .priority { font-family: monospace; color: orange; }
  .tag    { background-color: #eee; font-family: monospace;
            padding: 2px; font-size: 80%; font-weight: normal; }
  .timestamp { color: #bebebe; }
  .timestamp-kwd { color: #5f9ea0; }
  .org-right  { margin-left: auto; margin-right: 0px;  text-align: right; }
  .org-left   { margin-left: 0px;  margin-right: auto; text-align: left; }
  .org-center { margin-left: auto; margin-right: auto; text-align: center; }
  .underline { text-decoration: underline; }
  #postamble p, #preamble p { font-size: 90%; margin: .2em; }
  p.verse { margin-left: 3%; }
  pre {
    border: 1px solid #ccc;
    box-shadow: 3px 3px 3px #eee;
    padding: 8pt;
    font-family: monospace;
    overflow: auto;
    margin: 1.2em;
  }
  pre.src {
    position: relative;
    overflow: auto;
    padding-top: 1.2em;
  }
  pre.src:before {
    display: none;
    position: absolute;
    background-color: white;
    top: -10px;
    right: 10px;
    padding: 3px;
    border: 1px solid black;
  }
  pre.src:hover:before { display: inline; margin-top: 14px;}
  /* Languages per Org manual */
  pre.src-asymptote:before { content: 'Asymptote'; }
  pre.src-awk:before { content: 'Awk'; }
  pre.src-C:before { content: 'C'; }
  /* pre.src-C++ doesn't work in CSS */
  pre.src-clojure:before { content: 'Clojure'; }
  pre.src-css:before { content: 'CSS'; }
  pre.src-D:before { content: 'D'; }
  pre.src-ditaa:before { content: 'ditaa'; }
  pre.src-dot:before { content: 'Graphviz'; }
  pre.src-calc:before { content: 'Emacs Calc'; }
  pre.src-emacs-lisp:before { content: 'Emacs Lisp'; }
  pre.src-fortran:before { content: 'Fortran'; }
  pre.src-gnuplot:before { content: 'gnuplot'; }
  pre.src-haskell:before { content: 'Haskell'; }
  pre.src-hledger:before { content: 'hledger'; }
  pre.src-java:before { content: 'Java'; }
  pre.src-js:before { content: 'Javascript'; }
  pre.src-latex:before { content: 'LaTeX'; }
  pre.src-ledger:before { content: 'Ledger'; }
  pre.src-lisp:before { content: 'Lisp'; }
  pre.src-lilypond:before { content: 'Lilypond'; }
  pre.src-lua:before { content: 'Lua'; }
  pre.src-matlab:before { content: 'MATLAB'; }
  pre.src-mscgen:before { content: 'Mscgen'; }
  pre.src-ocaml:before { content: 'Objective Caml'; }
  pre.src-octave:before { content: 'Octave'; }
  pre.src-org:before { content: 'Org mode'; }
  pre.src-oz:before { content: 'OZ'; }
  pre.src-plantuml:before { content: 'Plantuml'; }
  pre.src-processing:before { content: 'Processing.js'; }
  pre.src-python:before { content: 'Python'; }
  pre.src-R:before { content: 'R'; }
  pre.src-ruby:before { content: 'Ruby'; }
  pre.src-sass:before { content: 'Sass'; }
  pre.src-scheme:before { content: 'Scheme'; }
  pre.src-screen:before { content: 'Gnu Screen'; }
  pre.src-sed:before { content: 'Sed'; }
  pre.src-sh:before { content: 'shell'; }
  pre.src-sql:before { content: 'SQL'; }
  pre.src-sqlite:before { content: 'SQLite'; }
  /* additional languages in org.el's org-babel-load-languages alist */
  pre.src-forth:before { content: 'Forth'; }
  pre.src-io:before { content: 'IO'; }
  pre.src-J:before { content: 'J'; }
  pre.src-makefile:before { content: 'Makefile'; }
  pre.src-maxima:before { content: 'Maxima'; }
  pre.src-perl:before { content: 'Perl'; }
  pre.src-picolisp:before { content: 'Pico Lisp'; }
  pre.src-scala:before { content: 'Scala'; }
  pre.src-shell:before { content: 'Shell Script'; }
  pre.src-ebnf2ps:before { content: 'ebfn2ps'; }
  /* additional language identifiers per "defun org-babel-execute"
       in ob-*.el */
  pre.src-cpp:before  { content: 'C++'; }
  pre.src-abc:before  { content: 'ABC'; }
  pre.src-coq:before  { content: 'Coq'; }
  pre.src-groovy:before  { content: 'Groovy'; }
  /* additional language identifiers from org-babel-shell-names in
     ob-shell.el: ob-shell is the only babel language using a lambda to put
     the execution function name together. */
  pre.src-bash:before  { content: 'bash'; }
  pre.src-csh:before  { content: 'csh'; }
  pre.src-ash:before  { content: 'ash'; }
  pre.src-dash:before  { content: 'dash'; }
  pre.src-ksh:before  { content: 'ksh'; }
  pre.src-mksh:before  { content: 'mksh'; }
  pre.src-posh:before  { content: 'posh'; }
  /* Additional Emacs modes also supported by the LaTeX listings package */
  pre.src-ada:before { content: 'Ada'; }
  pre.src-asm:before { content: 'Assembler'; }
  pre.src-caml:before { content: 'Caml'; }
  pre.src-delphi:before { content: 'Delphi'; }
  pre.src-html:before { content: 'HTML'; }
  pre.src-idl:before { content: 'IDL'; }
  pre.src-mercury:before { content: 'Mercury'; }
  pre.src-metapost:before { content: 'MetaPost'; }
  pre.src-modula-2:before { content: 'Modula-2'; }
  pre.src-pascal:before { content: 'Pascal'; }
  pre.src-ps:before { content: 'PostScript'; }
  pre.src-prolog:before { content: 'Prolog'; }
  pre.src-simula:before { content: 'Simula'; }
  pre.src-tcl:before { content: 'tcl'; }
  pre.src-tex:before { content: 'TeX'; }
  pre.src-plain-tex:before { content: 'Plain TeX'; }
  pre.src-verilog:before { content: 'Verilog'; }
  pre.src-vhdl:before { content: 'VHDL'; }
  pre.src-xml:before { content: 'XML'; }
  pre.src-nxml:before { content: 'XML'; }
  /* add a generic configuration mode; LaTeX export needs an additional
     (add-to-list 'org-latex-listings-langs '(conf " ")) in .emacs */
  pre.src-conf:before { content: 'Configuration File'; }

  table { border-collapse:collapse; }
  caption.t-above { caption-side: top; }
  caption.t-bottom { caption-side: bottom; }
  td, th { vertical-align:top;  }
  th.org-right  { text-align: center;  }
  th.org-left   { text-align: center;   }
  th.org-center { text-align: center; }
  td.org-right  { text-align: right;  }
  td.org-left   { text-align: left;   }
  td.org-center { text-align: center; }
  dt { font-weight: bold; }
  .footpara { display: inline; }
  .footdef  { margin-bottom: 1em; }
  .figure { padding: 1em; }
  .figure p { text-align: center; }
  .equation-container {
    display: table;
    text-align: center;
    width: 100%;
  }
  .equation {
    vertical-align: middle;
  }
  .equation-label {
    display: table-cell;
    text-align: right;
    vertical-align: middle;
  }
  .inlinetask {
    padding: 10px;
    border: 2px solid gray;
    margin: 10px;
    background: #ffffcc;
  }
  #org-div-home-and-up
   { text-align: right; font-size: 70%; white-space: nowrap; }
  textarea { overflow-x: auto; }
  .linenr { font-size: smaller }
  .code-highlighted { background-color: #ffff00; }
  .org-info-js_info-navigation { border-style: none; }
  #org-info-js_console-label
    { font-size: 10px; font-weight: bold; white-space: nowrap; }
  .org-info-js_search-highlight
    { background-color: #ffff00; color: #000000; font-weight: bold; }
  .org-svg { width: 90%; }
  /*]]>*/-->
</style>
<link rel="preconnect" href="https://fonts.googleapis.com"><link rel="preconnect" href="https://fonts.gstatic.com" crossorigin><link href="https://fonts.googleapis.com/css2?family=Noto+Sans+SC&display=swap" rel="stylesheet">
<link rel="stylesheet" href="/theme/normalize.css"/>
<link rel="stylesheet" href="/theme/site.css"/>
<script defer src='https://static.cloudflareinsights.com/beacon.min.js' data-cf-beacon='{"token": "d5b841b503ed4d1b8fad459b84d1cc2f"}'></script>
<script defer src="/theme/link.js"></script>
</head>
<body>
<div id="content">
<header>
<h1 class="title">道德经</h1>
</header><nav id="table-of-contents">
<h2>Table of Contents</h2>
<div id="text-table-of-contents">
<ul>
<li><a href="#org60cb5e9">第一章</a></li>
<li><a href="#org90bb96e">第二章</a></li>
<li><a href="#org859500a">第三章</a></li>
<li><a href="#org745f791">第四章</a></li>
<li><a href="#orgcce7825">第五章</a></li>
<li><a href="#orge910c26">第六章</a></li>
<li><a href="#org6d4e259">第七章</a></li>
<li><a href="#org76ae706">第八章</a></li>
<li><a href="#org21fafa5">第九章</a></li>
<li><a href="#org2f881e2">第十章</a></li>
<li><a href="#org0763908">第十一章</a></li>
<li><a href="#org23ce59f">第十二章</a></li>
<li><a href="#orgbc96e9f">第十三章</a></li>
<li><a href="#orgf3c5a91">第十四章</a></li>
<li><a href="#orga80b15e">第十五章</a></li>
<li><a href="#org9675798">第十六章</a></li>
<li><a href="#org664d867">第十七章</a></li>
<li><a href="#org37e208d">第十八章</a></li>
<li><a href="#org0547f3e">第十九章</a></li>
<li><a href="#org4700364">第二十章</a></li>
<li><a href="#org15c68c4">第二十一章</a></li>
<li><a href="#orga90fcee">第二十二章</a></li>
<li><a href="#org6276b92">第二十三章</a></li>
<li><a href="#org63acc7c">第二十四章</a></li>
<li><a href="#orgc88c684">第二十五章</a></li>
<li><a href="#orgd345d22">第二十六章</a></li>
<li><a href="#orgf62aae8">第二十七章</a></li>
<li><a href="#org1d239bf">第二十八章</a></li>
<li><a href="#org34a3a50">第二十九章</a></li>
<li><a href="#orgf07d1d6">第三十章</a></li>
<li><a href="#org83c8295">第三十一章</a></li>
<li><a href="#orgc5efd7d">第三十二章</a></li>
<li><a href="#org56c9783">第三十三章</a></li>
<li><a href="#org446a6f0">第三十四章</a></li>
<li><a href="#orgf954be3">第三十五章</a></li>
<li><a href="#org64f662a">第三十六章</a></li>
<li><a href="#org311b8d2">第三十七章</a></li>
<li><a href="#orgbfa9531">第三十八章</a></li>
<li><a href="#org5f0a0c0">第三十九章</a></li>
<li><a href="#org1d9b453">第四十章</a></li>
<li><a href="#org78cfaad">第四十一章</a></li>
<li><a href="#orgcf054c2">第四十二章</a></li>
<li><a href="#org52f13f1">第四十三章</a></li>
<li><a href="#org033b9f6">第四十四章</a></li>
<li><a href="#org8101a01">第四十五章</a></li>
<li><a href="#org63a30ae">第四十六章</a></li>
<li><a href="#orgda3cdd6">第四十七章</a></li>
<li><a href="#org6444742">第四十八章</a></li>
<li><a href="#org781ea3a">第四十九章</a></li>
<li><a href="#org3749c5f">第五十章</a></li>
<li><a href="#org21309c5">第五十一章</a></li>
<li><a href="#org0efbf3f">第五十二章</a></li>
<li><a href="#orgc328cf9">第五十三章</a></li>
<li><a href="#orge770758">第五十四章</a></li>
<li><a href="#orgf1f9d29">第五十五章</a></li>
<li><a href="#org868085f">第五十六章</a></li>
<li><a href="#org589d283">第五十七章</a></li>
<li><a href="#org09c7c4a">第五十八章</a></li>
<li><a href="#org76ead17">第五十九章</a></li>
<li><a href="#org8b8fabe">第六十章</a></li>
<li><a href="#org99bd45c">第六十一章</a></li>
<li><a href="#orgb71db81">第六十二章</a></li>
<li><a href="#org9d35ea0">第六十三章</a></li>
<li><a href="#org20ed122">第六十四章</a></li>
<li><a href="#org3eff355">第六十五章</a></li>
<li><a href="#org93ca4b4">第六十六章</a></li>
<li><a href="#org3efffb6">第六十七章</a></li>
<li><a href="#orga45250d">第六十八章</a></li>
<li><a href="#org0628ff0">第六十九章</a></li>
<li><a href="#orgf71bf82">第七十章</a></li>
<li><a href="#org8b2d4b9">第七十一章</a></li>
<li><a href="#org64a191a">第七十二章</a></li>
<li><a href="#orgd50da7e">第七十三章</a></li>
<li><a href="#org080fd77">第七十四章</a></li>
<li><a href="#orgec0daf4">第七十五章</a></li>
<li><a href="#org0f49a57">第七十六章</a></li>
<li><a href="#orgfc6a24b">第七十七章</a></li>
<li><a href="#org0555bd9">第七十八章</a></li>
<li><a href="#org9767837">第七十九章</a></li>
<li><a href="#org3ff3326">第八十章</a></li>
<li><a href="#org6c24caa">第八十一章</a></li>
</ul>
</div>
</nav>
<p>
<a href="https://ctext.org/dao-de-jing/zhs">https://ctext.org/dao-de-jing/zhs</a>
</p>

<div id="outline-container-org60cb5e9" class="outline-2">
<h2 id="org60cb5e9">第一章</h2>
<div class="outline-text-2" id="text-org60cb5e9">
<p>
道可道，非常道。名可名，非常名。无名天地之始；有名万物之母。故常无欲，以观其妙；常有欲，以观其徼。此两者，同出而异名，同谓之玄。玄之又玄，衆妙之门。
</p>
</div>
</div>

<div id="outline-container-org90bb96e" class="outline-2">
<h2 id="org90bb96e">第二章</h2>
<div class="outline-text-2" id="text-org90bb96e">
<p>
天下皆知美之为美，斯恶已。皆知善之为善，斯不善已。故有无相生，难易相成，长短相较，高下相倾，音声相和，前后相随。是以圣人处无为之事，行不言之教；万物作焉而不辞，生而不有。为而不恃，功成而弗居。夫唯弗居，是以不去。
</p>
</div>
</div>

<div id="outline-container-org859500a" class="outline-2">
<h2 id="org859500a">第三章</h2>
<div class="outline-text-2" id="text-org859500a">
<p>
不尚贤，使民不争；不贵难得之货，使民不为盗；不见可欲，使心不乱。是以圣人之治，虚其心，实其腹，弱其志，强其骨。常使民无知无欲。使夫知者不敢为也。为无为，则无不治。
</p>
</div>
</div>

<div id="outline-container-org745f791" class="outline-2">
<h2 id="org745f791">第四章</h2>
<div class="outline-text-2" id="text-org745f791">
<p>
道冲而用之或不盈。渊兮似万物之宗。挫其锐，解其纷，和其光，同其尘。湛兮似或存。吾不知谁之子，象帝之先。
</p>
</div>
</div>

<div id="outline-container-orgcce7825" class="outline-2">
<h2 id="orgcce7825">第五章</h2>
<div class="outline-text-2" id="text-orgcce7825">
<p>
天地不仁，以万物为刍狗；圣人不仁，以百姓为刍狗。天地之间，其犹橐龠乎？虚而不屈，动而愈出。多言数穷，不如守中。
</p>
</div>
</div>

<div id="outline-container-orge910c26" class="outline-2">
<h2 id="orge910c26">第六章</h2>
<div class="outline-text-2" id="text-orge910c26">
<p>
谷神不死，是谓玄牝。玄牝之门，是谓天地根。绵绵若存，用之不勤。
</p>
</div>
</div>

<div id="outline-container-org6d4e259" class="outline-2">
<h2 id="org6d4e259">第七章</h2>
<div class="outline-text-2" id="text-org6d4e259">
<p>
天长地久。天地所以能长且久者，以其不自生，故能长生。是以圣人后其身而身先；外其身而身存。非以其无私耶？故能成其私。
</p>
</div>
</div>

<div id="outline-container-org76ae706" class="outline-2">
<h2 id="org76ae706">第八章</h2>
<div class="outline-text-2" id="text-org76ae706">
<p>
上善若水。水善利万物而不争，处衆人之所恶，故几于道。居善地，心善渊，与善仁，言善信，正善治，事善能，动善时。夫唯不争，故无尤。
</p>
</div>
</div>

<div id="outline-container-org21fafa5" class="outline-2">
<h2 id="org21fafa5">第九章</h2>
<div class="outline-text-2" id="text-org21fafa5">
<p>
持而盈之，不如其已；揣而锐之，不可长保。金玉满堂，莫之能守；富贵而骄，自遗其咎。功遂身退天之道。
</p>
</div>
</div>

<div id="outline-container-org2f881e2" class="outline-2">
<h2 id="org2f881e2">第十章</h2>
<div class="outline-text-2" id="text-org2f881e2">
<p>
载营魄抱一，能无离乎？专气致柔，能婴儿乎？涤除玄览，能无疵乎？爱民治国，能无知乎？天门开阖，能为雌乎？明白四达，能无知乎？生之、畜之，生而不有，为而不恃，长而不宰，是谓玄德。
</p>
</div>
</div>

<div id="outline-container-org0763908" class="outline-2">
<h2 id="org0763908">第十一章</h2>
<div class="outline-text-2" id="text-org0763908">
<p>
三十辐，共一毂，当其无，有车之用。埏埴以为器，当其无，有器之用。凿户牖以为室，当其无，有室之用。故有之以为利，无之以为用。
</p>
</div>
</div>

<div id="outline-container-org23ce59f" class="outline-2">
<h2 id="org23ce59f">第十二章</h2>
<div class="outline-text-2" id="text-org23ce59f">
<p>
五色令人目盲；五音令人耳聋；五味令人口爽；驰骋田猎，令人心发狂；难得之货，令人行妨。是以圣人为腹不为目，故去彼取此。
</p>
</div>
</div>

<div id="outline-container-orgbc96e9f" class="outline-2">
<h2 id="orgbc96e9f">第十三章</h2>
<div class="outline-text-2" id="text-orgbc96e9f">
<p>
宠辱若惊，贵大患若身。何谓宠辱若惊？宠为下，得之若惊，失之若惊，是谓宠辱若惊。何谓贵大患若身？吾所以有大患者，为吾有身，及吾无身，吾有何患？故贵以身为天下，若可寄天下；爱以身为天下，若可托天下。
</p>
</div>
</div>

<div id="outline-container-orgf3c5a91" class="outline-2">
<h2 id="orgf3c5a91">第十四章</h2>
<div class="outline-text-2" id="text-orgf3c5a91">
<p>
视之不见，名曰夷；听之不闻，名曰希；搏之不得，名曰微。此三者不可致诘，故混而为一。其上不皦，其下不昧。绳绳不可名，复归于无物。是谓无状之状，无物之象，是谓惚恍。迎之不见其首，随之不见其后。执古之道，以御今之有。能知古始，是谓道纪。
</p>
</div>
</div>

<div id="outline-container-orga80b15e" class="outline-2">
<h2 id="orga80b15e">第十五章</h2>
<div class="outline-text-2" id="text-orga80b15e">
<p>
古之善为士者，微妙玄通，深不可识。夫唯不可识，故强为之容。豫兮若冬涉川；犹兮若畏四邻；俨兮其若容；涣兮若冰之将释；敦兮其若朴；旷兮其若谷；混兮其若浊；孰能浊以静之徐清？孰能安以久动之徐生？保此道者，不欲盈。夫唯不盈，故能蔽不新成。
</p>
</div>
</div>

<div id="outline-container-org9675798" class="outline-2">
<h2 id="org9675798">第十六章</h2>
<div class="outline-text-2" id="text-org9675798">
<p>
致虚极，守静笃。万物并作，吾以观复。夫物芸芸，各复归其根。归根曰静，是谓复命。复命曰常，知常曰明。不知常，妄作凶。知常容，容乃公，公乃王，王乃天，天乃道，道乃久，没身不殆。
</p>
</div>
</div>

<div id="outline-container-org664d867" class="outline-2">
<h2 id="org664d867">第十七章</h2>
<div class="outline-text-2" id="text-org664d867">
<p>
太上，下知有之；其次，亲而誉之；其次，畏之；其次，侮之。信不足，焉有不信焉。悠兮，其贵言。功成事遂，百姓皆谓我自然。
</p>
</div>
</div>

<div id="outline-container-org37e208d" class="outline-2">
<h2 id="org37e208d">第十八章</h2>
<div class="outline-text-2" id="text-org37e208d">
<p>
大道废，有仁义；智慧出，有大伪；六亲不和，有孝慈；国家昏乱，有忠臣。
</p>
</div>
</div>

<div id="outline-container-org0547f3e" class="outline-2">
<h2 id="org0547f3e">第十九章</h2>
<div class="outline-text-2" id="text-org0547f3e">
<p>
绝圣弃智，民利百倍；绝仁弃义，民复孝慈；绝巧弃利，盗贼无有。此三者以为文不足。故令有所属：见素抱朴，少私寡欲。
</p>
</div>
</div>

<div id="outline-container-org4700364" class="outline-2">
<h2 id="org4700364">第二十章</h2>
<div class="outline-text-2" id="text-org4700364">
<p>
绝学无忧，唯之与阿，相去几何？善之与恶，相去若何？人之所畏，不可不畏。荒兮其未央哉！衆人熙熙，如享太牢，如春登台。我独怕兮其未兆；如婴儿之未孩；儽儽兮若无所归。衆人皆有馀，而我独若遗。我愚人之心也哉！沌沌兮，俗人昭昭，我独若昏。俗人察察，我独闷闷。澹兮其若海，飂兮若无止，衆人皆有以，而我独顽似鄙。我独异于人，而贵食母。
</p>
</div>
</div>

<div id="outline-container-org15c68c4" class="outline-2">
<h2 id="org15c68c4">第二十一章</h2>
<div class="outline-text-2" id="text-org15c68c4">
<p>
孔德之容，唯道是从。道之为物，唯恍唯惚。忽兮恍兮，其中有象；恍兮忽兮，其中有物。窈兮冥兮，其中有精；其精甚真，其中有信。自古及今，其名不去，以阅衆甫。吾何以知衆甫之状哉？以此。
</p>
</div>
</div>

<div id="outline-container-orga90fcee" class="outline-2">
<h2 id="orga90fcee">第二十二章</h2>
<div class="outline-text-2" id="text-orga90fcee">
<p>
曲则全，枉则直，洼则盈，弊则新，少则得，多则惑。是以圣人抱一为天下式。不自见，故明；不自是，故彰；不自伐，故有功；不自矜，故长。夫唯不争，故天下莫能与之争。古之所谓曲则全者，岂虚言哉！诚全而归之。
</p>
</div>
</div>

<div id="outline-container-org6276b92" class="outline-2">
<h2 id="org6276b92">第二十三章</h2>
<div class="outline-text-2" id="text-org6276b92">
<p>
希言自然，故飘风不终朝，骤雨不终日。孰为此者？天地。天地尚不能久，而况于人乎？故从事于道者，道者，同于道；德者，同于德；失者，同于失。同于道者，道亦乐得之；同于德者，德亦乐得之；同于失者，失亦乐得之。信不足，焉有不信焉。
</p>
</div>
</div>

<div id="outline-container-org63acc7c" class="outline-2">
<h2 id="org63acc7c">第二十四章</h2>
<div class="outline-text-2" id="text-org63acc7c">
<p>
企者不立；跨者不行；自见者不明；自是者不彰；自伐者无功；自矜者不长。其在道也，曰：馀食赘行。物或恶之，故有道者不处。
</p>
</div>
</div>

<div id="outline-container-orgc88c684" class="outline-2">
<h2 id="orgc88c684">第二十五章</h2>
<div class="outline-text-2" id="text-orgc88c684">
<p>
有物混成，先天地生。寂兮寥兮，独立不改，周行而不殆，可以为天下母。吾不知其名，字之曰道，强为之名曰大。大曰逝，逝曰远，远曰反。故道大，天大，地大，王亦大。域中有四大，而王居其一焉。人法地，地法天，天法道，道法自然。
</p>
</div>
</div>

<div id="outline-container-orgd345d22" class="outline-2">
<h2 id="orgd345d22">第二十六章</h2>
<div class="outline-text-2" id="text-orgd345d22">
<p>
重为轻根，静为躁君。是以圣人终日行不离辎重。虽有荣观，燕处超然。奈何万乘之主，而以身轻天下？轻则失本，躁则失君。
</p>
</div>
</div>

<div id="outline-container-orgf62aae8" class="outline-2">
<h2 id="orgf62aae8">第二十七章</h2>
<div class="outline-text-2" id="text-orgf62aae8">
<p>
善行无辙迹，善言无瑕讁；善数不用筹策；善闭无关楗而不可开，善结无绳约而不可解。是以圣人常善救人，故无弃人；常善救物，故无弃物。是谓袭明。故善人者，不善人之师；不善人者，善人之资。不贵其师，不爱其资，虽智大迷，是谓要妙。
</p>
</div>
</div>

<div id="outline-container-org1d239bf" class="outline-2">
<h2 id="org1d239bf">第二十八章</h2>
<div class="outline-text-2" id="text-org1d239bf">
<p>
知其雄，守其雌，为天下溪。为天下溪，常德不离，复归于婴儿。知其白，守其黑，为天下式。为天下式，常德不忒，复归于无极。知其荣，守其辱，为天下谷。为天下谷，常德乃足，复归于朴。朴散则为器，圣人用之，则为官长，故大制不割。
</p>
</div>
</div>

<div id="outline-container-org34a3a50" class="outline-2">
<h2 id="org34a3a50">第二十九章</h2>
<div class="outline-text-2" id="text-org34a3a50">
<p>
将欲取天下而为之，吾见其不得已。天下神器，不可为也，为者败之，执者失之。故物或行或随；或歔或吹；或强或羸；或挫或隳。是以圣人去甚，去奢，去泰。
</p>
</div>
</div>

<div id="outline-container-orgf07d1d6" class="outline-2">
<h2 id="orgf07d1d6">第三十章</h2>
<div class="outline-text-2" id="text-orgf07d1d6">
<p>
以道佐人主者，不以兵强天下。其事好还。师之所处，荆棘生焉。大军之后，必有凶年。善有果而已，不敢以取强。果而勿矜，果而勿伐，果而勿骄。果而不得已，果而勿强。物壮则老，是谓不道，不道早已。
</p>
</div>
</div>

<div id="outline-container-org83c8295" class="outline-2">
<h2 id="org83c8295">第三十一章</h2>
<div class="outline-text-2" id="text-org83c8295">
<p>
夫佳兵者，不祥之器，物或恶之，故有道者不处。君子居则贵左，用兵则贵右。兵者不祥之器，非君子之器，不得已而用之，恬淡为上。胜而不美，而美之者，是乐杀人。夫乐杀人者，则不可以得志于天下矣。吉事尚左，凶事尚右。偏将军居左，上将军居右，言以丧礼处之。杀人之衆，以哀悲泣之，战胜以丧礼处之。
</p>
</div>
</div>

<div id="outline-container-orgc5efd7d" class="outline-2">
<h2 id="orgc5efd7d">第三十二章</h2>
<div class="outline-text-2" id="text-orgc5efd7d">
<p>
道常无名。朴虽小，1 天下莫能臣也。侯王若能守之，万物将自宾。天地相合，以降甘露，民莫之令而自均。始制有名，名亦既有，夫亦将知止，知止所以不殆。譬道之在天下，犹川谷之与江海。
</p>
</div>
</div>

<div id="outline-container-org56c9783" class="outline-2">
<h2 id="org56c9783">第三十三章</h2>
<div class="outline-text-2" id="text-org56c9783">
<p>
知人者智，自知者明。胜人者有力，自胜者强。知足者富。强行者有志。不失其所者久。死而不亡者寿。
</p>
</div>
</div>

<div id="outline-container-org446a6f0" class="outline-2">
<h2 id="org446a6f0">第三十四章</h2>
<div class="outline-text-2" id="text-org446a6f0">
<p>
大道泛兮，其可左右。万物恃之而生而不辞，功成不名有。衣养万物而不为主，常无欲，可名于小；万物归焉，而不为主，可名为大。以其终不自为大，故能成其大。
</p>
</div>
</div>

<div id="outline-container-orgf954be3" class="outline-2">
<h2 id="orgf954be3">第三十五章</h2>
<div class="outline-text-2" id="text-orgf954be3">
<p>
执大象，天下往。往而不害，安平大。乐与饵，过客止。道之出口，淡乎其无味，视之不足见，听之不足闻，用之不足既。
</p>
</div>
</div>

<div id="outline-container-org64f662a" class="outline-2">
<h2 id="org64f662a">第三十六章</h2>
<div class="outline-text-2" id="text-org64f662a">
<p>
将欲歙之，必固张之；将欲弱之，必固强之；将欲废之，必固兴之；将欲夺之，必固与之。是谓微明。柔弱胜刚强。鱼不可脱于渊，国之利器不可以示人。
</p>
</div>
</div>

<div id="outline-container-org311b8d2" class="outline-2">
<h2 id="org311b8d2">第三十七章</h2>
<div class="outline-text-2" id="text-org311b8d2">
<p>
道常无为而无不为。侯王若能守之，万物将自化。化而欲作，吾将镇之以无名之朴。无名之朴，夫亦将无欲。不欲以静，天下将自定。
</p>
</div>
</div>

<div id="outline-container-orgbfa9531" class="outline-2">
<h2 id="orgbfa9531">第三十八章</h2>
<div class="outline-text-2" id="text-orgbfa9531">
<p>
上德不德，是以有德；下德不失德，是以无德。上德无为而无以为；下德为之而有以为。上仁为之而无以为；上义为之而有以为。上礼为之而莫之应，则攘臂而扔之。故失道而后德，失德而后仁，失仁而后义，失义而后礼。夫礼者，忠信之薄，而乱之首。前识者，道之华，而愚之始。是以大丈夫处其厚，不居其薄；处其实，不居其华。故去彼取此。
</p>
</div>
</div>

<div id="outline-container-org5f0a0c0" class="outline-2">
<h2 id="org5f0a0c0">第三十九章</h2>
<div class="outline-text-2" id="text-org5f0a0c0">
<p>
昔之得一者：天得一以清；地得一以宁；神得一以灵；谷得一以盈；万物得一以生；侯王得一以为天下贞。其致之，天无以清，将恐裂；地无以宁，将恐发；神无以灵，将恐歇；谷无以盈，将恐竭；万物无以生，将恐灭；侯王无以贵高将恐蹶。故贵以贱为本，高以下为基。是以侯王自称孤、寡、不谷。此非以贱为本耶？非乎？故致数誉无誉。不欲琭琭如玉，珞珞如石。
</p>
</div>
</div>

<div id="outline-container-org1d9b453" class="outline-2">
<h2 id="org1d9b453">第四十章</h2>
<div class="outline-text-2" id="text-org1d9b453">
<p>
反者道之动；弱者道之用。天下万物生于有，有生于无。
</p>
</div>
</div>

<div id="outline-container-org78cfaad" class="outline-2">
<h2 id="org78cfaad">第四十一章</h2>
<div class="outline-text-2" id="text-org78cfaad">
<p>
上士闻道，勤而行之；中士闻道，若存若亡；下士闻道，大笑之。不笑不足以为道。故建言有之：明道若昧；进道若退；夷道若纇；上德若谷；太白若辱；广德若不足；建德若偷；质真若渝；大方无隅；大器晚成；大音希声；大象无形；道隐无名。夫唯道，善贷且成。
</p>
</div>
</div>

<div id="outline-container-orgcf054c2" class="outline-2">
<h2 id="orgcf054c2">第四十二章</h2>
<div class="outline-text-2" id="text-orgcf054c2">
<p>
道生一，一生二，二生三，三生万物。万物负阴而抱阳，冲气以为和。人之所恶，唯孤、寡、不谷，而王公以为称。故物或损之而益，或益之而损。人之所教，我亦教之。强梁者不得其死，吾将以为教父。
</p>
</div>
</div>

<div id="outline-container-org52f13f1" class="outline-2">
<h2 id="org52f13f1">第四十三章</h2>
<div class="outline-text-2" id="text-org52f13f1">
<p>
天下之至柔，驰骋天下之至坚。无有入无间，吾是以知无为之有益。不言之教，无为之益，天下希及之。
</p>
</div>
</div>

<div id="outline-container-org033b9f6" class="outline-2">
<h2 id="org033b9f6">第四十四章</h2>
<div class="outline-text-2" id="text-org033b9f6">
<p>
名与身孰亲？身与货孰多？得与亡孰病？是故甚爱必大费；多藏必厚亡。知足不辱，知止不殆，可以长久。
</p>
</div>
</div>

<div id="outline-container-org8101a01" class="outline-2">
<h2 id="org8101a01">第四十五章</h2>
<div class="outline-text-2" id="text-org8101a01">
<p>
大成若缺，其用不弊。大盈若冲，其用不穷。大直若屈，大巧若拙，大辩若讷。躁胜寒静胜热。清静为天下正。
</p>
</div>
</div>

<div id="outline-container-org63a30ae" class="outline-2">
<h2 id="org63a30ae">第四十六章</h2>
<div class="outline-text-2" id="text-org63a30ae">
<p>
天下有道，却走马以粪。天下无道，戎马生于郊。祸莫大于不知足；咎莫大于欲得。故知足之足，常足矣。
</p>
</div>
</div>

<div id="outline-container-orgda3cdd6" class="outline-2">
<h2 id="orgda3cdd6">第四十七章</h2>
<div class="outline-text-2" id="text-orgda3cdd6">
<p>
不出户知天下；不闚牖见天道。其出弥远，其知弥少。是以圣人不行而知，不见而名，不为而成。
</p>
</div>
</div>

<div id="outline-container-org6444742" class="outline-2">
<h2 id="org6444742">第四十八章</h2>
<div class="outline-text-2" id="text-org6444742">
<p>
为学日益，为道日损。损之又损，以至于无为。无为而无不为。取天下常以无事，及其有事，不足以取天下。
</p>
</div>
</div>

<div id="outline-container-org781ea3a" class="outline-2">
<h2 id="org781ea3a">第四十九章</h2>
<div class="outline-text-2" id="text-org781ea3a">
<p>
圣人无常心，以百姓心为心。善者，吾善之；不善者，吾亦善之；德善。信者，吾信之；不信者，吾亦信之；德信。圣人在天下，歙歙为天下浑其心，百姓皆注其耳目，圣人皆孩之。
</p>
</div>
</div>

<div id="outline-container-org3749c5f" class="outline-2">
<h2 id="org3749c5f">第五十章</h2>
<div class="outline-text-2" id="text-org3749c5f">
<p>
出生入死。生之徒，十有三；死之徒，十有三；人之生，动之死地，十有三。夫何故？以其生，生之厚。盖闻善摄生者，陆行不遇兕虎，入军不被甲兵；兕无所投其角，虎无所措其爪，兵无所容其刃。夫何故？以其无死地。
</p>
</div>
</div>

<div id="outline-container-org21309c5" class="outline-2">
<h2 id="org21309c5">第五十一章</h2>
<div class="outline-text-2" id="text-org21309c5">
<p>
道生之，德畜之，物形之，势成之。是以万物莫不尊道而贵德。道之尊，德之贵，夫莫之命常自然。故道生之，德畜之；长之育之；亭之毒之；养之覆之。生而不有，为而不恃，长而不宰，是谓玄德。
</p>
</div>
</div>

<div id="outline-container-org0efbf3f" class="outline-2">
<h2 id="org0efbf3f">第五十二章</h2>
<div class="outline-text-2" id="text-org0efbf3f">
<p>
天下有始，以为天下母。既得 1 其母，以 2 知其子，既知其子，复守其母，没身 3 不殆。塞其兑，闭其门，终身不勤。开其兑，济其事，终身不救。见小曰明，守柔曰强。用其光，复归其明，无遗身殃；是为习常。
</p>
</div>
</div>

<div id="outline-container-orgc328cf9" class="outline-2">
<h2 id="orgc328cf9">第五十三章</h2>
<div class="outline-text-2" id="text-orgc328cf9">
<p>
使我介然有知，行于大道，唯施是畏。大道甚夷，而民好径。朝甚除，田甚芜，仓甚虚；服文彩，带利剑，厌饮食，财货有馀；是谓盗夸。非道也哉！
</p>
</div>
</div>

<div id="outline-container-orge770758" class="outline-2">
<h2 id="orge770758">第五十四章</h2>
<div class="outline-text-2" id="text-orge770758">
<p>
善建不拔，善抱者不脱，子孙以祭祀不辍。修之于身，其德乃真；修之于家，其德乃馀；修之于乡，其德乃长；修之于国，其德乃丰；修之于天下，其德乃普。故以身观身，以家观家，以乡观乡，以国观国，以天下观天下。吾何以知天下然哉？以此。
</p>
</div>
</div>

<div id="outline-container-orgf1f9d29" class="outline-2">
<h2 id="orgf1f9d29">第五十五章</h2>
<div class="outline-text-2" id="text-orgf1f9d29">
<p>
含德之厚，比于赤子。蜂虿虺蛇不螫，猛兽不据，攫鸟不搏。骨弱筋柔而握固。未知牝牡之合而全作，精之至也。终日号而不嗄，和之至也。知和曰常，知常曰明，益生曰祥。心使气曰强。物壮则老，谓之不道，不道早已。
</p>
</div>
</div>

<div id="outline-container-org868085f" class="outline-2">
<h2 id="org868085f">第五十六章</h2>
<div class="outline-text-2" id="text-org868085f">
<p>
知者不言，言者不知。塞其兑，闭其门，挫其锐，解其分，和其光，同其尘，是谓玄同。故不可得而亲，不可得而踈；不可得而利，不可得而害；不可得而贵，不可得而贱。故为天下贵。
</p>
</div>
</div>

<div id="outline-container-org589d283" class="outline-2">
<h2 id="org589d283">第五十七章</h2>
<div class="outline-text-2" id="text-org589d283">
<p>
以正治国，以奇用兵，以无事取天下。吾何以知其然哉？以此：天下多忌讳，而民弥贫；民多利器，国家滋昏；人多伎巧，奇物滋起；法令滋彰，盗贼多有。故圣人云：我无为，而民自化；我好静，而民自正；我无事，而民自富；我无欲，而民自朴。
</p>
</div>
</div>

<div id="outline-container-org09c7c4a" class="outline-2">
<h2 id="org09c7c4a">第五十八章</h2>
<div class="outline-text-2" id="text-org09c7c4a">
<p>
其政闷闷，其民淳淳；其政察察，其民缺缺。祸兮福之所倚，福兮祸之所伏。孰知其极？其无正。正复为奇，善复为妖。人之迷，其日固久。是以圣人方而不割，廉而不刿，直而不肆，光而不耀。
</p>
</div>
</div>

<div id="outline-container-org76ead17" class="outline-2">
<h2 id="org76ead17">第五十九章</h2>
<div class="outline-text-2" id="text-org76ead17">
<p>
治人事天莫若啬。夫唯啬，是谓早服；早服谓之重积德；重积德则无不克；无不克则莫知其极；莫知其极，可以有国；有国之母，可以长久；是谓深根固柢，长生久视之道。
</p>
</div>
</div>

<div id="outline-container-org8b8fabe" class="outline-2">
<h2 id="org8b8fabe">第六十章</h2>
<div class="outline-text-2" id="text-org8b8fabe">
<p>
治大国若烹小鲜。以道莅天下，其鬼不神；非其鬼不神，其神不伤人；非其神不伤人，圣人亦不伤人。夫两不相伤，故德交归焉。
</p>
</div>
</div>

<div id="outline-container-org99bd45c" class="outline-2">
<h2 id="org99bd45c">第六十一章</h2>
<div class="outline-text-2" id="text-org99bd45c">
<p>
大国者下流，天下之交，天下之牝。牝常以静胜牡，以静为下。故大国以下小国，则取小国；小国以下大国，则取大国。故或下以取，或下而取。大国不过欲兼畜人，小国不过欲入事人。夫两者各得其所欲，大者宜为下。
</p>
</div>
</div>

<div id="outline-container-orgb71db81" class="outline-2">
<h2 id="orgb71db81">第六十二章</h2>
<div class="outline-text-2" id="text-orgb71db81">
<p>
道者万物之奥。善人之宝，不善人之所保。美言可以市，尊行可以加人。人之不善，何弃之有？故立天子，置三公，虽有拱璧以先驷马，不如坐进此道。古之所以贵此道者何？不曰：以求得，有罪以免耶？故为天下贵。
</p>
</div>
</div>

<div id="outline-container-org9d35ea0" class="outline-2">
<h2 id="org9d35ea0">第六十三章</h2>
<div class="outline-text-2" id="text-org9d35ea0">
<p>
为无为，事无事，味无味。大小多少，报怨以德。图难于其易，为大于其细；天下难事，必作于易，天下大事，必作于细。是以圣人终不为大，故能成其大。夫轻诺必寡信，多易必多难。是以圣人犹难之，故终无难矣。
</p>
</div>
</div>

<div id="outline-container-org20ed122" class="outline-2">
<h2 id="org20ed122">第六十四章</h2>
<div class="outline-text-2" id="text-org20ed122">
<p>
其安易持，其未兆易谋。其脆易泮，其微易散。为之于未有，治之于未乱。合抱之木，生于毫末；九层之台，起于累土；千里之行，始于足下。为者败之，执者失之。是以圣人无为故无败；无执故无失。民之从事，常于几成而败之。慎终如始，则无败事，是以圣人欲不欲，不贵难得之货；学不学，复衆人之所过，以辅万物之自然，而不敢为。
</p>
</div>
</div>

<div id="outline-container-org3eff355" class="outline-2">
<h2 id="org3eff355">第六十五章</h2>
<div class="outline-text-2" id="text-org3eff355">
<p>
古之善为道者，非以明民，将以愚之。民之难治，以其智多。故以智治国，国之贼；不以智治国，国之福。知此两者亦𥡴式。常知𥡴式，是谓玄德。玄德深矣，远矣，与物反矣，然后乃至大顺。
</p>
</div>
</div>

<div id="outline-container-org93ca4b4" class="outline-2">
<h2 id="org93ca4b4">第六十六章</h2>
<div class="outline-text-2" id="text-org93ca4b4">
<p>
江海所以能为百谷王者，以其善下之，故能为百谷王。是以圣人欲上民，必以言下之；欲先民，必以身后之。是以圣人处上而民不重，处前而民不害。是以天下乐推而不厌。以其不争，故天下莫能与之争。
</p>
</div>
</div>

<div id="outline-container-org3efffb6" class="outline-2">
<h2 id="org3efffb6">第六十七章</h2>
<div class="outline-text-2" id="text-org3efffb6">
<p>
天下皆谓我道大，似不肖。夫唯大，故似不肖。若肖久矣。其细也夫！我有三宝，持而保之。一曰慈，二曰俭，三曰不敢为天下先。慈故能勇；俭故能广；不敢为天下先，故能成器长。今舍慈且勇；舍俭且广；舍后且先；死矣！夫慈以战则胜，以守则固。天将救之，以慈卫之。
</p>
</div>
</div>

<div id="outline-container-orga45250d" class="outline-2">
<h2 id="orga45250d">第六十八章</h2>
<div class="outline-text-2" id="text-orga45250d">
<p>
善为士者，不武；善战者，不怒；善胜敌者，不与；善用人者，为之下。是谓不争之德，是谓用人之力，是谓配天古之极。
</p>
</div>
</div>

<div id="outline-container-org0628ff0" class="outline-2">
<h2 id="org0628ff0">第六十九章</h2>
<div class="outline-text-2" id="text-org0628ff0">
<p>
用兵有言：吾不敢为主，而为客；不敢进寸，而退尺。是谓行无行；攘无臂；扔无敌；执无兵。祸莫大于轻敌，轻敌几丧吾宝。故抗兵相加，哀者胜矣。
</p>
</div>
</div>

<div id="outline-container-orgf71bf82" class="outline-2">
<h2 id="orgf71bf82">第七十章</h2>
<div class="outline-text-2" id="text-orgf71bf82">
<p>
吾言甚易知，甚易行。天下莫能知，莫能行。言有宗，事有君。夫唯无知，是以不我知。知我者希，则我者贵。是以圣人被褐怀玉。
</p>
</div>
</div>

<div id="outline-container-org8b2d4b9" class="outline-2">
<h2 id="org8b2d4b9">第七十一章</h2>
<div class="outline-text-2" id="text-org8b2d4b9">
<p>
知不知上；不知知病。夫唯病病，是以不病。圣人不病，以其病病，是以不病。
</p>
</div>
</div>

<div id="outline-container-org64a191a" class="outline-2">
<h2 id="org64a191a">第七十二章</h2>
<div class="outline-text-2" id="text-org64a191a">
<p>
民不畏威，则大威至。无狎其所居，无厌其所生。夫唯不厌，是以不厌。是以圣人自知不自见；自爱不自贵。故去彼取此。
</p>
</div>
</div>

<div id="outline-container-orgd50da7e" class="outline-2">
<h2 id="orgd50da7e">第七十三章</h2>
<div class="outline-text-2" id="text-orgd50da7e">
<p>
勇于敢则杀，勇于不敢则活。此两者，或利或害。天之所恶，孰知其故？是以圣人犹难之。天之道，不争而善胜，不言而善应，不召而自来，繟然而善谋。天网恢恢，踈而不失。
</p>
</div>
</div>

<div id="outline-container-org080fd77" class="outline-2">
<h2 id="org080fd77">第七十四章</h2>
<div class="outline-text-2" id="text-org080fd77">
<p>
民不畏死，奈何以死惧之？若使民常畏死，而为奇者，吾得执而杀之，孰敢？常有司杀者杀。夫司杀者，是大匠斫；夫代大匠斫者，希有不伤其手矣。
</p>
</div>
</div>

<div id="outline-container-orgec0daf4" class="outline-2">
<h2 id="orgec0daf4">第七十五章</h2>
<div class="outline-text-2" id="text-orgec0daf4">
<p>
民之饥，以其上食税之多，是以饥。民之难治，以其上之有为，是以难治。民之轻死，以其求生之厚，是以轻死。夫唯无以生为者，是贤于贵生。
</p>
</div>
</div>

<div id="outline-container-org0f49a57" class="outline-2">
<h2 id="org0f49a57">第七十六章</h2>
<div class="outline-text-2" id="text-org0f49a57">
<p>
人之生也柔弱，其死也坚强。万物草木之生也柔脆，其死也枯槁。故坚强者死之徒，柔弱者生之徒。是以兵强则不胜，木强则共。强大处下，柔弱处上。
</p>
</div>
</div>

<div id="outline-container-orgfc6a24b" class="outline-2">
<h2 id="orgfc6a24b">第七十七章</h2>
<div class="outline-text-2" id="text-orgfc6a24b">
<p>
天之道，其犹张弓与？高者抑之，下者举之；有馀者损之，不足者补之。天之道，损有馀而补不足。人之道，则不然，损不足以奉有馀。孰能有馀以奉天下，唯有道者。是以圣人为而不恃，功成而不处，其不欲见贤。
</p>
</div>
</div>

<div id="outline-container-org0555bd9" class="outline-2">
<h2 id="org0555bd9">第七十八章</h2>
<div class="outline-text-2" id="text-org0555bd9">
<p>
天下莫柔弱于水，而攻坚强者莫之能胜，其无以易之。弱之胜强，柔之胜刚，天下莫不知，莫能行。是以圣人云：受国之垢，是谓社稷主；受国不祥，是谓天下王。正言若反。
</p>
</div>
</div>

<div id="outline-container-org9767837" class="outline-2">
<h2 id="org9767837">第七十九章</h2>
<div class="outline-text-2" id="text-org9767837">
<p>
和大怨，必有馀怨；安可以为善？是以圣人执左契，而不责于人。有德司契，无德司彻。天道无亲，常与善人。
</p>
</div>
</div>

<div id="outline-container-org3ff3326" class="outline-2">
<h2 id="org3ff3326">第八十章</h2>
<div class="outline-text-2" id="text-org3ff3326">
<p>
小国寡民。使有什伯之器而不用；使民重死而不远徙。虽有舟舆，无所乘之，虽有甲兵，无所陈之。使民复结绳而用之，甘其食，美其服，安其居，乐其俗。邻国相望，鸡犬之声相闻，民至老死，不相往来。
</p>
</div>
</div>

<div id="outline-container-org6c24caa" class="outline-2">
<h2 id="org6c24caa">第八十一章</h2>
<div class="outline-text-2" id="text-org6c24caa">
<p>
信言不美，美言不信。善者不辩，辩者不善。知者不博，博者不知。圣人不积，既以为人己愈有，既以与人己愈多。天之道，利而不害；圣人之道，为而不争。
</p>
</div>
</div>
</div>
</body>
</html>